| Title              | URL                | Author             | Publication Date   |
|--------------------|--------------------|--------------------|--------------------|
| Sąd wymierzył karę bezwzględnego więzienia właścicielce fermy futrzarskiej! Wyrok jest prawomocny. | https://www.otwarteklatki.pl/blog/sad-wymierzyl-kare-bezwzglednego-wiezienia-wlascicielce-fermy-futrzarskiej-wyrok-jest-prawomocny | Otwarte Klatki | 14/11/2024 |


# Sąd wymierzył karę bezwzględnego więzienia właścicielce fermy futrzarskiej! Wyrok jest prawomocny.

Beata H. jest właścicielką fermy w Kościanie w województwie wielkopolskim, na której kwietniu 2023 roku nasi aktywiści przeprowadzili kolejną już interwencję. W związku z jej ustaleniami  wysłaliśmy do prokuratury zawiadomienie o możliwości popełnienia przestępstwa znęcania się nad zwierzętami. Sprawa została połączona do wspólnego prowadzenia wraz ze sprawą, o której zawiadomiliśmy prokuraturę kilka tygodni wcześniej, w związku z ustaleniami, których na fermie w styczniu 2023 r. Dokonała Inspekcja Weterynaryjna.







Fot. Otwarte Klatki



Z zarzutów jakie prokuratura przedstawiła Beacie H.  w związku z tymi sprawami wynika, że dopuściła się ona  wielu zaniedbań względem zwierząt, w tym utrzymywałą je w złych warunkach bytowania – w klatkach z niebezpiecznymi, wystającymi elementami, a same  klatki oraz wyposażenie wykonane było ze szkodliwych materiałów. Poidła nie były odkażane i zbyt często były puste. Na fermie normą były chore zwierzęta.



Sąd wymierzył hodowczyni karę: 6 miesięcy bezwzględnego pozbawienia wolności i orzekł środki karne w postaci




zakazu posiadania zwierząt futerkowych,



zakaz prowadzenia wszelkiej działalności gospodarczej związanej z chowem lub hodowlą zwierząt oraz



zakaz pracy związanej z hodowlą zwierząt i wykorzystaniem zwierząt, wszystkie na okres 10 lat.




Dodatkowo będzie ona musiała zapłacić nawiązkę w kwocie 4.000 zł na rzecz Otwartych Klatek i pokryć koszty procesu.



Wcześniej właścicielem fermy był mąż Beaty H. Wojciech H., który w listopadzie 2023 roku został skazany prawomocnym wyrokiem za znęcanie się nad zwierzętami na bezwzględne więzienie. Nie było to jego pierwsze skazanie. Już w 2016 r. Sąd Rejonowy w Kościanie skazał go za znęcanie się nad zwierzętami i zakazał mu prowadzenia hodowli. To wtedy przepisał fermę na żonę, jednak nie zmieniło to warunków w jakich zwierzęta były utrzymywane. 



Beata H. i Wojciech H. prowadzili fermę od 30 lat, nie więc możliwości aby nie zdawali sobie sprawy z potrzeb zwierząt i wymogów prawnych w zakresie prowadzenia hodowli. Pokazuje to daleko idącą  ignorancję właścicieli względem przepisów prawa.







Fot. Otwarte Klatki



Nie jesteśmy i byliśmy  w stanie zrozumieć, jak można w taki sposób traktować zwierzęta, i nigdy się na to nie zgodzimy. Żaden wyrok nie przywróci, życia zwierzętom, które ucierpiały na fermie w Kościanie. Mimo to uważamy, że wyrok bezwzględnego więzienia, jest jedynym jaki mógł zapaść w tej sprawie



To nie byłoby możliwe gdyby nie determinacja i działanie aktywistów Otwartych Klatek, którzy z wielką determinacją działali i nadal działają na rzecz zwierząt oraz radczyni prawnej Angeliki Kimbort, która w naszym imieniu o tę sprawiedliwość walczy w sądzie.



Tylko zakaz hodowli zwierząt na futro może zmienić los tych zwierząt. Nie poddamy się dopóki wszystkie zwierzęta futerkowe nie będą mogły spać spokojnie!!




Dołącz do działania