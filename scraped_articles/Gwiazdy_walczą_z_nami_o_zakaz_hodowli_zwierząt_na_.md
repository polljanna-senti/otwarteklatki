# Gwiazdy walczą z nami o zakaz hodowli zwierząt na futro w UE!

**Author:** Marta Korzeniak

**Published on:** <span class="ml-10 mb-10">12/01/2023</span>

Na początku grudnia 2022 roku zrealizowaliśmy wyjątkowy spot, w którym wzięli udział: Julia Kuczyńska (Maffashion), Kasia i Jacek Sienkiewicz (Kwiat Jabłoni), Marta Manowska, Karolina Korwin-Piotrowska, Maciej Zakościelny oraz Krzysztof Jankowski „Jankes”. Spot powstał we współpracy z VuFinder Studios oraz z udziałem takich partnerów jak Heliograf, ATM Studio, Vein Post i Cafe Ole – to dzięki nim mogliśmy wnieść tę produkcję na nowy poziom!

**Trwa walka o zakaz hodowli zwierząt na futro w Unii Europejskiej w ramach inicjatywy #FurFreeEurope. Jako Otwarte Klatki bierzemy w niej udział od samego początku, a teraz nasze działania wsparło siedem wspaniałych osób, które wykorzystują swoją rozpoznawalność i zasięgi, aby pomóc zwierzętom futerkowym!**

Pokazaliśmy naszym gościom i gościniom kilkuminutowy film, złożony z nagrań pozyskanych przez naszych aktywistów śledczych na polskich fermach futrzarskich. Widać na nich m.in. nieprawidłowy ubój norek i dobijanie zwierząt metalowym prętem, lisy cierpiące z powodu infekcji oczu, dziąseł, urazów kończyn, martwe szczenięta lisów, ciężko oddychającego jenota czy norki z ranami otwartymi. Oprócz cierpienia fizycznego, na jakie skazane są zwierzęta hodowane na futro, nagrania pokazują także ich strach, próby wydostania się z klatek oraz stereotypię, czyli bezsensowne powtarzanie tych samych ruchów. Część z zaproszonych przez nas osób widziała już wcześniej podobne nagrania, niektórzy widzieli je po raz pierwszy. Nagraliśmy ich reakcje na film – malowały się na nich smutek, niedowierzanie, współczucie i empatia.

–

powiedział Maciej Zakościelny po obejrzeniu nagrania.

skomentował Jankes.

Julię i Martę wzruszyły nagrania pokazujące lisie mamy, które próbują chronić swoje potomstwo przed cierpieniem zadawanym przez ludzi.

spuentowała Karolina Korwin-Piotrowska.

Głos zabrał również Jacek Sienkiewicz z zespołu Kwiat Jabłoni, który wspiera naszą organizację od lat, a w listopadzie 2022 roku wziął również udział w organizowanym przez nas wydarzeniu z okazji Dnia Bez Futra.



– powiedział.

Siostra Jacka, Kasia Sienkiewicz, zdziwiła się swoją własną reakcją, bo choć jest zaangażowana w walkę o lepszy los zwierząt od wielu lat, to nagrania wciąż wywołały w niej silne emocje i doprowadziły ją do łez.

Według badania Biostatu z 2021 roku 72% Polek i Polaków sprzeciwia się hodowaniu i zabijaniu zwierząt na futro. Co więcej, zdecydowana większość z nas nie kupuje futer naturalnych – w badaniu z listopada 2022 roku 77,3% ankietowanych wskazało, że w ciągu ostatnich 2 lat nie zdarzyło im się kupić ubrania zawierającego elementy futrzane pochodzące od zwierząt.

Liczne polskie marki odzieżowe i projektanci zrezygnowały ze sprzedaży futer naturalnych w swoich kolekcjach, m.in. Łukasz Jemioł, PROSTO., Deni Cler, Answear.com czy Gino Rossi.

Zrealizowaliśmy ten projekt w celu promocji zbiórki podpisów pod Europejską Inicjatywą Obywatelską #FurFreeEurope, która dąży do wprowadzenia zakazu hodowli zwierząt na futro w całej Unii Europejskiej oraz do zakazu importu futer do krajów UE. Pod taką inicjatywą musi się podpisać przynajmniej milion osób, aby Komisja Europejska rozpatrzyła wniosek.

Nasz pierwszy milion świętowaliśmy jeszcze w grudniu! Zbiórka jednak wciąż trwa, ponieważ wszystkie podpisy zostaną poddane procesowi weryfikacji i część z nich niestety zostanie unieważniona. Dlatego tak ważne jest, aby zebrać przynajmniej 1,4 miliona podpisów, żeby mieć pewność, że inicjatywa zakończy się sukcesem.

Europejską Inicjatywę Obywatelską #FurFreeEurope może podpisać każda osoba, która jest obywatelem lub obywatelką Unii Europejskiej, ma ukończone 18 lat i poda poprawny nr PESEL (to właśnie on zostanie użyty do weryfikacji podpisu).

Za pomoc w realizacji spotu ogromnie dziękujemy:



