# 70% Polek i Polaków za zakazem hodowli zwierząt na futro!

**Author:** Marta Korzeniak

**Published on:** <span class="ml-10 mb-10">16/07/2024</span>

Badanie zostało przeprowadzone w lipcu br. przez Centrum Badawczo-Rozwojowe Biostat na reprezentatywnej grupie 1000 osób. Uczestnicy badania odpowiedzieli na cztery pytania:

**Aż 7 na 10 badanych uważa, że hodowanie i zabijanie zwierząt dla ich futer nie powinno być dopuszczalne w Polsce**

(wszystkich odpowiedzi negatywnych było 70,7%, z czego zdecydowanie sprzeciwia się temu procederowi niemal połowa uczestników badania – 49,9%). 17,7% respondentów stwierdziło, że hodowanie i zabijanie zwierząt na futro powinno być dopuszczalne (z czego tylko 5,7% odpowiedzi „zdecydowanie tak”). Pozostali nie mieli zdania na ten temat.

**70% ankietowanych poparło zakaz hodowli zwierząt na futro w Polsce**

(znów odpowiedzi „zdecydowanie tak” udzieliła prawie połowa uczestników – 46,9%). Odpowiedzi przeczącej udzieliło 18,5% badanych (8% odpowiedzi „zdecydowanie nie”). Pozostali nie mieli zdania na ten temat.

**Niemal 2/3 uczestników badania (65,4%) stwierdziła, że Sejm powinien przyjąć projekt ustawy.**

Biorąc pod uwagę, że do Sejmu trafił już bardzo konkretny projekt ustawy przygotowany przez posłankę Zielonych Małgorzatę Tracz, który zakłada 5-letni okres przejściowy oraz odszkodowania dla hodowców i odprawy dla pracowników, postanowiliśmy zapytać uczestników badania, czy w ich opinii projekt powinien zostać przyjęty przez Sejm.

**ponad 3/4 uczestników badania (77,7%) uznało, że obecny rząd powinien poprawiać ochronę zwierząt w Polsce.**

17,3% badanych się z tym nie zgodziło, taki sam odsetek osób nie miał zdania na ten temat.

W ostatnim pytaniu chcieliśmy spojrzeć szerzej na poglądy Polek i Polaków w kwestii wzmacniania ochrony zwierząt. Nie zawiedliśmy się na naszych rodakach, bo

Jedynie 9,8% respondentów nie zgodziło się z tym stwierdzeniem, pozostali nie mieli zdania.

Badanie dobitnie pokazuje, że wysokie poparcie społeczne dla zakazu hodowli zwierząt na futro utrzymuje się od wielu lat, a Polki i Polacy oczekują od rządu wzmacniania ochrony zwierząt. Do tej pory przemysłowi futrzarskiemu, reprezentowanemu przez bogatych biznesmenów, udawało się blokować próby wprowadzenia zakazu. Liczymy jednak, że tym razem politycy wsłuchają się w głos większości społeczeństwa i w tej kadencji Sejmu odeślemy wreszcie futra do historii.

