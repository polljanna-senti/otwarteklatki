| Title              | URL                | Author             | Publication Date   |
|--------------------|--------------------|--------------------|--------------------|
| Spotkajmy się na CARE 2024 – poznaj aktywistów z całego świata i działaj dla zwierząt! | https://www.otwarteklatki.pl/blog/spotkajmy-sie-na-care-2024-poznaj-aktywistow-z-calego-swiata-i-dzialaj-dla-zwierzat | Otwarte Klatki | 04/09/2024 |


# Spotkajmy się na CARE 2024 – poznaj aktywistów z całego świata i działaj dla zwierząt!

Już za dwa tygodnie po raz dziewiąty odbędzie się CARE (The Conference on Animal Rights in Europe) – jedna z najważniejszych konferencji poświęconych prawom zwierząt. Wydarzenie będzie mieć miejsce 12–15 września w Warszawie. Konferencja od lat przyciąga aktywistów i ekspertów z organizacji prozwierzęcych z Europy i całego świata, pomagając im efektywniej działać i wprowadzać realne zmiany dla zwierząt.







Czym jest CARE?



Celem CARE jest stworzenie platformy wymiany doświadczeń i rozwoju umiejętności dla członków ruchu prozwierzęcego na całym świecie, ze szczególnym uwzględnieniem aktywistów z regionów, w których ruch dopiero się rozwija. Dla młodych organizacji i osób, które dopiero zaczynają angażować się w działanie dla zwierząt, jest to okazja do zapoznania się z kluczowymi ideami i członkami ruchu. Przez lata CARE stało się ważnym miejscem dyskusji na temat strategii, skutecznych kampanii, budowania organizacji, zdrowia psychicznego aktywistów oraz współpracy międzynarodowej.



 Sprawdź program 



 Wydarzenie hybrydowe – wybierz swoją formę uczestnictwa 



Wydarzenie będzie miała formę hybrydową – możesz wziąć w nim udział na żywo w Warszawie lub online poprzez platformę Eventory. Uczestnicy online będą mieli dostęp do specjalnych sesji networkingowych oraz premierowego pokazu filmu „90 Days”, opowiadającego poruszającą historię ocalenia tysiąca porzuconych bawołów dzięki współpracy i determinacji aktywistów.







 Co na ciebie czeka? 



W programie znajdą się wykłady, warsztaty, pokazy filmów, spotkania i dyskusje. Udział zapowiedziało ponad 70 prelegentów, a poruszane tematy to między innymi:



Kampanie na rzecz zakończenia chowu klatkowegoRoślinne i alternatywne zamienniki białka zwierzęcegoEtyczne zagadnienia na styku sztucznej inteligencji i praw zwierzątZagadnienia prawne dotyczące zwierząt w Unii EuropejskiejFotoreportaż i praca z mediami w działaniu na rzecz zwierząt



 Zarejestruj się 



Tegoroczna konferencja obejmuje również dwa specjalne segmenty:



Fundraising (piątek, 13 września) – dowiedz się, jak skutecznie pozyskiwać fundusze na działania prozwierzęce.Transformacja Systemu Żywnościowego (sobota, 14 września) – weź udział w dyskusjach na temat przyszłości systemu żywnościowego i jego zmiany na bardziej zrównoważony i etyczny. 



Dodatkowo podczas CARE 2024 odbędą się targi pracy, na których uczestnicy mogą nawiązać kontakt z organizacjami prozwierzęcymi, które szukają pracowników i wolontariuszy.







Dołącz do nas!



Zarejestruj się już dziś! CARE to doskonała szansa, by stać się częścią rosnącego ruchu prozwierzęcego i rozwinąć swoje umiejętności na rzecz zwierząt! Jeśli chcesz wesprzeć innych, kupując bilet, możesz wybrać opcję bilet +1 i zasponsorować udział komuś, kto potrzebuje wsparcia.



Bilety, program i szczegółowe informacje znajdziesz na https://eventory.cc/event/care-conference-2024 oraz na profilach CARE na Facebooku, Instagramie i X.