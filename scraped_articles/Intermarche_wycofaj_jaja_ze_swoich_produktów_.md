# Intermarche wycofaj jaja ze swoich produktów!

**Author:** Paweł Rawicki

**Published on:** <span class="ml-10 mb-10">07/03/2024</span>

Choć konsumenci unikają jaj pochodzących z chowu klatkowego, to w sytuacji, kiedy jaja są składnikiem innego produktu, mają oni ograniczony dostęp do informacji. Kupując produkty zawierające jaja ryzykujemy, że pochodzą one z chowu klatkowego, który wiąże się z ogromnym cierpieniem zwierząt. Dobra wiadomość jest taka, że wiele sklepów zadeklarowało już odejście z używania jaj klatkowych w produktach gotowych marek własnych. Niestety, wśród nich nie znajduje się sieć sklepów Intermarché.

W styczniu tego roku opublikowaliśmy

, w którym wskazaliśmy, jakie sieci wciąż nie zadeklarowały publicznie wycofania jaj klatkowych ze swoich produktów. Jedną z takich firm jest sieć sklepów Intermarché.

W 2017 roku Intermarché

, że do 2025 roku wycofa ze sprzedaży jaja klatkowe. Za ten ruch sieć Intermarché zasługuje na naszą pochwałę. Jednak rozczarowujący jest brak jasnego stanowiska w sprawie produktów gotowych marki własnej. Dlatego dziś apelujemy do Intermarché o opublikowanie odpowiedniej deklaracji oraz raportowanie procesu odchodzenia od jaj klatkowych w produktach. Podpisz

, aby przyłączyć się do apelu i pomóc kurom nioskom.

Według szacunków Open Wing Alliance, jaja w produktach gotowych marek własnych stanowią 4-11% wszystkich jaj na rynku unijnym. W Polsce działa już prawie 200 sklepów Intermarché. Dlatego działania tej firmy mają ogromne znaczenie dla sytuacji zwierząt. Rezygnacja z jaj klatkowych w produktach gotowych marek własnych Intermarché zmieni los milionów kur niosek.

Rozpoczynamy kampanię, aby przekonać sieć Intermarché do podjęcia odpowiedzialnych wobec zwierząt działań. Przyłącz się do naszej kampanii, aby pomóc kurom.

