# Co działo się w kampanii Cena Futra w 2021 roku?

**Author:** Marta Korzeniak

**Published on:** <span class="ml-10 mb-10">20/01/2022</span>

Mamy nadzieję, że politycy pochylą się nad projektem zakazu przygotowanym przez posłankę Małgorzatę Tracz i aktywistów Otwartych Klatek oraz Fundacji Viva!. Przeszłe doświadczenia wyraźnie pokazują, że większość posłów i posłanek sprzeciwia się hodowli zwierząt na futro, co odzwierciedla postawę większości Polek i Polaków – kolejne badania opinii społecznej potwierdzają, że poparcie dla zakazu wynosi niezmiennie ok. 70%. Każdego roku poszerza się grono krajów europejskich, w których przemysł futrzarski jest wygaszany nie tylko ze względu na ogromne cierpienie zwierząt, ale też zagrożenie dla zdrowia publicznego, jakim są liczne ogniska SARS-CoV-2 na fermach norek.

**2021 rok był dla nas wyjątkowo trudny – pierwszy kwartał wypełniała nadzieja, że posłowie i posłanki wznowią prace nad projektem nowelizacji ustawy o ochronie zwierząt („Piątką dla Zwierząt”), a upływające miesiące pokazywały, że kolejny raz skończyło się na obietnicach bez pokrycia. Pomimo wielu rozczarowań grudzień zakończyliśmy pozytywnym akcentem i mamy nadzieję, że nowy rok będzie przełomowy dla zwierząt hodowanych na futro.**

Liczymy na Twoje wsparcie – razem odeślijmy futro do historii!

