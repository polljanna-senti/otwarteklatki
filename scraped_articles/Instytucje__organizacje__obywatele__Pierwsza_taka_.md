# Instytucje, organizacje, obywatele. Pierwsza taka konferencja w Polsce.

**Author:** Otwarte Klatki

**Published on:** <span class="ml-10 mb-10">02/08/2022</span>

Mając na celu zmniejszenie cierpienia zwierząt wiemy, że jednym z kluczowych obszarów zmiany społecznej jest prawo. Garść odpowiednich przepisów prawnych może zmienić życie milionów zwierząt w całym kraju. Skuteczna pomoc prawna dla zwierząt wymaga nie tylko zaangażowania, ale też odpowiednich narzędzi i strategii. Podczas ogólnopolskiej konferencji organizowanej przez Otwarte Klatki w Warszawie 23-24 września dowiemy się od doświadczonych aktywistów, a także od specjalistów (urzędników, prawników, samorządowców) z omawianych obszarów, w

**jakim kierunku powinniśmy działać, aby ochrona prawna zwierząt była jak najbardziej skuteczna.**

Instytucje, organizacje, obywatele – są to trzy

**niezwykle istotne drogi ochrony zwierząt.**

Aby odnieść sukces we wprowadzaniu długofalowych zmian, należy wykorzystać każdą z nich.

**Razem możemy więcej.**

Obywatele muszą być świadomi problemu i dobrze znać narzędzia jakimi dysponujemy. Organizacje dają i umacniają głos wielu pojedynczych obywateli i prowadzą do zmian w instytucjach, które wprowadzają w życie prawa bezpośrednio chroniące zwierzęta przed cierpieniem. Jest to złożony proces i dlatego tak ważne jest dotarcie do sedna problemu i wybranie najlepszego kierunku zmian w prawnej ochronie zwierząt.

Podczas konferencji poruszymy między innymi tematy takie jak:

Usłyszymy opinie i doświadczenia wielu aktywistów, będziemy wspólnie dyskutować i co najważniejsze – próbować określić najważniejsze kierunki zmian.

Ponieważ Ty też masz wpływ na rzeczywistość ochrony prawnej zwierząt! Twoja opinia również ma znaczenie. Nieważne, czy jesteś wolontariuszem małej fundacji, prezesem doświadczonej organizacji prozwierzęcej, czy po prostu osobą, której los zwierząt nie jest obojętny. Wiedza na temat tego jak możemy wykorzystać polskie prawo do walki o zwierzęta, jest niezwykle wartościowa. Każdy z nas powinien wiedzieć jak wyciągać z naszych działań jak najwięcej dobrego.

Autorka: Julia Sienkiewicz

