# Transparentne pensje w Otwartych Klatkach. Publikujemy nasze wynagrodzenia!

Otwarte Klatki powstały w 2012 roku. Byliśmy wówczas organizacją skupioną głównie wokół kilku osób, które jednocześnie były grupą znajomych i miały jeden bardzo ważny cel: dokumentowanie cierpienia zwierząt na fermach przemysłowych. Dzięki pracy naszych wspaniałych aktywistów i hojności tysięcy darczyńców, dziś jesteśmy międzynarodową organizacją, która może zatrudniać osoby poświęcające się walce o prawa zwierząt. Ten rozwój był przyczyną do zastanowienia się nad naszymi wynagrodzeniami. W efekcie tego w naszej organizacji pojawił się algorytm wynagrodzeń i transparentne pensje. 

Transparentne pensje nie są w Polsce powszechną praktyką, a polityki wielu firm zabraniają wręcz dzielenia się informacją dotyczącą pensji także wewnątrz samej firmy. W naszym odczuciu transparentność pensji jest ważna dlatego, że jako organizacja chcemy, by te informacje były dostępne dla każdej osoby, która ją tworzy – aktywistów, darczyńców i osób wspierających nasze działania. Jest też ważnym elementem budowania kultury pracy i silnego zespołu.

Pracując na rzecz zwierząt w organizacji pozarządowej, czujemy dużą odpowiedzialność. Odpowiedzialność za to by nasza praca i wydawane przez organizacje pieniądze były efektywne i jak najbardziej pomagały zwierzętom. Od naszej pracy zależy ich los — to jak szybko odniesiemy sukces w prowadzonych przez nas działaniach, ma bezpośrednie przełożenie na ich życie.

Transparentność w wydatkach jest także ważna ze względu na to, że Otwarte Klatki tworzą tak naprawdę tysiące osób — działających aktywistyczne, wspierających nas darowiznami czy działaniami online. Tym bardziej zasadne jest, 

 oraz nasze wynagrodzenia. Praca w Otwartych Klatkach to też odpowiedzialność wobec wszystkich osób budujących i wspierających organizację.  

W Otwartych Klatkach nie negocjujemy pensji. Mamy określoną podstawę wynagrodzenia, przez którą przeliczamy dodatki za staż aktywistyczny czy doświadczenie zawodowe związane ze stanowiskiem. Chcemy przede wszystkim premiować doświadczenie w ruchu prozwierzęcym i innych ruchach społecznych, a także samo doświadczenie pracy w Otwartych Klatkach, a nie umiejętności negocjacyjne czy pewność siebie, które mogą sprzyjać wynegocjowaniu lepszej stawki na początku pracy, ale niekoniecznie pokrywać się z tym, na czym zależy nam na danym stanowisku. Dodatkowo jednym z najskuteczniejszych sposobów zmniejszenia nierówności płacowych pomiędzy kobietami a mężczyznami są transparentne wynagrodzenia.

Dlatego zdecydowaliśmy się na wprowadzenie czytelnego algorytmu wynagrodzeń dla wszystkich osób zatrudnionych i transparentne pensje. 

Aktualnie zatrudniamy łącznie 49 osób

 W Otwartych Klatkach przelicznik dla każdej z osób wygląda tak samo i jest do wglądu dla wszystkich. Obecnie wygląda następująco:

 Podstawa wynagrodzenia brutto to 6,385.24 zł. 

+ 7% – za każdy rok przepracowany w Otwartych Klatkach przez pierwsze 5 lat pracy

+ 5% – za każdy rok przepracowany w Otwartych Klatkach przez kolejne 5 lat pracy

+ 3% – za każdy rok przepracowany w Otwartych Klatkach przez następne 5 lat pracy

Po 15 latach pracy pensja wzrasta o 2% każdego roku.

+ 100 % podstawy pensji na stanowisku IT – ze względu na dużo wyższe wynagrodzenia w tym sektorze podjęliśmy decyzję, że osoba na stanowisku IT ma dwa razy większą podstawę niż reszta zespołu. Niestety nasze pensje nie są w żaden sposób konkurencyjne do stawek w tej grupie zawodowej.

+ 3% – za każdy rok doświadczenia zawodowego związanego ze stanowiskiem przed rozpoczęciem pracy u nas lub każdy rok wolontariatu w organizacji.